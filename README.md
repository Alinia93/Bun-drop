
Bun Drop - Alinia Andersson 


Starta projektet: 
1. Starta Json-Server: "json-server --watch db.json"
2. Starta applikationen : "npm start"  (ofta måste man trycka y för att få den att hamna på annan port än json-server).






Projektanalys Bun Drop   

Målet med projektet, Bun Drop, var att skapa en webbapplikation där en användare kan se och beställa hem olika produkter från en restaurang. Arbetet kunde antingen göras med React eller Vue. Jag valde att göra applikationen med React eftersom jag känner mig mer bekväm med React-ramverket. Dessutom verkar React användas mer ute i arbetslivet, än Vue. 

Första delen av projektet var att skapa designen av webbapplikationen i Figma. Jag gjorde ingen vidare planering innan jag satte igång med det arbetet. Nu i efterhand finns det vissa saker som jag hade gjort annorlunda om jag gjort om arbetet idag. Dels så hade jag ingen bra koll på hur det fungerar med komponenter i Figma. Det ledde till att jag gjorde en massa extra arbete som jag annars hade sluppit. Eftersom jag har till exempel likadan navbar, footer och även vissa knappar på flera sidor, så hade återanvändbara komponenter gjort arbetet mycket enklare. Istället kopierade och klistrade jag mycket mellan mina sidor. Det gjorde att sidan blev väldigt stökig och det var svårt att hålla reda på var saker låg och förhöll sig till varandra i lagren. 
Dessutom så gjorde jag designen i Figma lite för svår för att jag skulle klara av att återskapa den helt med React. Min slutprodukt i React skiljer sig därför en hel del från min design i Figma. En förklaring till det är att jag helt enkelt inte är så erfaren i HTML,CSS och JavaScript och därför har haft svårt att uppskatta hur svårt det kan vara att göra vissa saker rent designmässigt. Jag kan iallafall konstatera att jag lärt mig extremt mycket under arbetets gång.  Saker som tog många timmar i början av projektet, till exempel att sätta ett visst element på en viss plats, gick i slutet relativt snabbt. 

I arbetet med React så har jag valt att använda mig en hel del av Bootstrap. Jag har till exempel arbetat med Bootstraps grid-system för att göra applikationen responsiv. Min initiala tanke var att jag skulle använda mig av det som heter React Bootstrap. Jag läste på en del om det och gjorde min Navbar med React Bootstraps färdiga komponent. Jag kände dock att jag inte riktigt förstod vad jag höll på med. Det blev för mycket att kopiera och klistra in för min del och när jag väl ville ändra något av den färdiga komponenten så tyckte jag att det blev väldigt komplext. Jag valde sedermera att använda mig av Bootstrap, men främst av Bootstraps “vanliga” klasser och inte Reacts egna. Jag är väldigt glad att jag tog det beslutet då jag känner att jag verkligen fått en stor förståelse av Bootstrap och på vilket sätt det kan hjälpa än som utvecklare. 

Något som jag också hade gjort annorlunda idag om jag hade gjort om arbetet är att jag noggrannare hade funderat igenom vilka komponenter jag ville ha med i React-projektet. Tittar jag på projektet idag så upplever jag att det är väldigt stökigt. Vissa komponenter hade kunnat slås samman till en komponent och vissa komponenter innehåller jättemycket kod och borde varit uppdelade i flera komponenter. Jag har även en mängd CSS-filer eftersom jag tänkte att det skulle vara strukturerat att ha mer eller mindre en CSS-fil för varje komponent, men nu i efterhand tycker jag att det känns överflödigt. 
Jag borde också ha planerat bättre i förväg hur jag ville lösa de logiska bitarna. Som till exempel med inloggning eller användarens varukorg. Dessa delar gjorde jag om ett flertal gånger och varvade mellan att endast använda min db.json för detta, till local storage i browsern. 

Sammanfattningsvis kan jag konstatera att bättre planering hade lett till ett mer effektivt arbete. Det tog väldigt lång tid för mig att ro detta i hamn och mycket av det beror på att jag var dåligt insatt innan jag körde igång. Samtidigt så tänker jag att det lätt blir så när man är nybörjare inom något. Det kan vara svårt att veta vad man ska planera när man är osäker på vad man ska göra, 
Jag känner dock att jag lärt mig otroligt mycket under detta projekt och att jag är väldigt nöjd med hur slutprodukten blev. 








